18 cuononi uonvnnnvu

Magno in periclo vita vertetur tua.

Haec inter ipse dominus a cena retlit

Et, quia corruptos viderat nuper boves,
Accedit ad praesepe: Cur frondis parum est,
Stramenta desunt? Tollere haec aranea
Quantum est laboris? Dum scrutatur singula,
Cervi quoque alta conspicatur cornua;

Quem convocata iubet occidi familia .
Praedamque tollit. Haec significat fabula,
Dominum videre plurimum in rebus suis.

Avcu01c.

Aesopi ingenio statuam posuere Attici
Servumque collocarunt aeterna in basi,
Patere honoris scirent ut cunctis viam
Nec generi tribui, sed virtuti, gloriam.
Quoniam occuparat alter, ne primus forem,
Ne solus esset, studui; quod superfuit:

Nec haec invidia, verum est aemulatio.
Quod si labori faverit Latium meo,

Plures habebit, quos opponat Graeciae.

Si livor obtrectare curam voluerit,

Non tamen eripiet laudis conscientiam.

Si nostrum studium ad aures cultas pervenit
Et arte fletae animus sentit fabulas,

Omnem querelam submovet lelicitas.

Sin autem doctus illis occurrit labor,
Sinistra quos in lucem natura extulit

[Nec quicquam possunt nisi meliores carpere]
Fatale vitium corde durato leram,

Donec fortunam criminis pudeat sui.

 

